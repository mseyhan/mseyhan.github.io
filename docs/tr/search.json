[
  {
    "objectID": "posts/regression_mean/regression_to_the_mean.html",
    "href": "posts/regression_mean/regression_to_the_mean.html",
    "title": "Form Yanılsaması: Futbolda Ortalamaya Dönüş",
    "section": "",
    "text": "Bu yazının Türkçe versiyonu üzerinde çalışıyorum. Tam çeviri hazır olana kadar İngilizce sürüme göz atabilirsin: The Illusion of Form: Regression to the Mean in Football.\nÇeviri hazır olduğunda bu sayfa doğrudan Türkçe içeriği gösterecek."
  },
  {
    "objectID": "index.html",
    "href": "index.html",
    "title": "Murat Seyhan, Data Scientist",
    "section": "",
    "text": "Sıralama Öğesi\n      Varsayılan\n      \n        Başlık\n      \n      \n        Yazar\n      \n    \n  \n    \n      \n      \n    \n\n\n\n\n\n\n\n\n\n\nFutbolda dağılımlarla düşünme\n\n\n\nFootball Analytics\n\n\n\nSezgi neden kompleks kararlarda yanıltır? p-value’nun “dansını” 2015-2016 Premier League xG verisiyle simüle edip power, örneklem ve gürültüyü konuşuyoruz.\n\n\n\n\n\nMurat Seyhan\n\n\n\n\n\n\n\n\n\n\n\n\nForm Yanılsaması: Futbolda Ortalamaya Dönüş\n\n\n\nFootball Analytics\n\n\n\nBu yazının Türkçe versiyonu hazırlanıyor.\n\n\n\n\n\nMurat Seyhan\n\n\n\n\n\nEşleşen öğe yok"
  },
  {
    "objectID": "about.html",
    "href": "about.html",
    "title": "Hakkımda",
    "section": "",
    "text": "Merhaba, ben Murat Seyhan. Bu sayfanın Türkçe versiyonu üzerinde çalışıyorum. İngilizce sürümdeki bilgilerimi kısa süre içinde buraya da taşıyacağım.\nBu arada iletişim için sosyal medya bağlantılarımı kullanabilir veya İngilizce sayfaya göz atabilirsin."
  },
  {
    "objectID": "posts/think_distributions/thinking_in_distributions.html",
    "href": "posts/think_distributions/thinking_in_distributions.html",
    "title": "Futbolda dağılımlarla düşünme",
    "section": "",
    "text": "Karar alımı konusuna bir süredir takmış durumdayım. İnsan sezgisinin, doğası gereği çok boyutlu problemlerde karar verme konusunda zayıf olduğunu düşünüyorum. Primitif kararları çok rahatlıkla verebilsek bile kompleks problemlerde sezgisel karar vermemizin rastgele seçimlerden pek bir farkı yok. Bu noktada ortam da çok önemli. Eylemlerimiz sonucunda yüksek derecede düzenli ve hızlı sonuç aldığımız bir alanda çalışıyorsak sezgimize daha fazla güvenebiliriz.\nBirçok yanlılık ve kısayolun tümüyle çözümü yok, hepimiz bunlara açığız ama çeşitli alışkanlıkları inşa ederek genel anlamda daha doğru kararlar vermemizin de yolu açılıyor. Karar alımında nispeten geliştiğimi hissettiğim durumların çoğu, işin sonunda sezgilerime birçok konuda güvenmeyerek hareket ettiğim zamanlarda yaşandı. Ben de yeni alışkanlıklar edinirken istatistiksel düşünme biçimini kulanmaya çalıştım. Hala kat edilecek çok yolum olduğunun farkındayım.\nBu yolu kat ederken ise herkes gibi, günlük hayattan örneklerle daha rahat anlıyorum çalıştığım şeyleri. Bu sebeple yazdığım şeylerde de bağlam keşfini ve analojiyi sıklıkla kullanmaya çalışıyorum. Günlük hayatımda farklı alanlarda verdiğim kararları, öğrendiklerimle eşleştirmek faydalı oluyor. Bu kararlardan sonrakinde, her öğrendiğim düşünme biçimini yerleşik hale getirmeye de çalışıyorum. Diğer bağlamlara transfer edilebilir yetenekler edinebilmek önemli.\nYaklaşık 5 yıldır veri analitiği alanında çalışmamın vermiş olduğu gözlem birikimi beni alanda sık kullanılan sezgisel seçimleri irdelemeye itti. Bu blogda yazmak üzere klavyenin başına geçtiğim konu da, sıkça kullanılan ve “rule of thumb” adı altında epey yaygınlaşmış kullanımlardan biri: “p-value”.\n\nP-value ile ilgili en temel problem şu: çoğu zaman onu “tek atışlık bir karar etiketi” gibi kullanıyoruz. Oysa p-value, tek bir sayı olarak elimize düşse de arkasında bir oynaklık taşıyor; aynı gerçek etki altında bile farklı örneklemlerle tekrar tekrar ölçtüğünde p bazen küçük, bazen büyük gelebiliyor. Önceki yazıda “uçlar yanıltır” derken kastettiğim şey, tek bir gözlemi evren sanmaktı. Burada aynı fikri daha farklı bir yere taşıyacağız: tek bir p, gerçekliği temsil etmek zorunda değil. Bazen sadece kötü şansla “önemsiz” görünür, bazen iyi şansla “çok anlamlı” görünür. Yani p-value biraz dans eder. Ve gördüğüm kadarıyla veri analitiği alanında yaygın bir kavrama dönüşen bu kavramın dansı yok sayılıp, tek atışlık bir karar etiketi gibi kullanılıyor.\nBu yazıda işleri daha sezgisel ve anlaşılabilir kılmak için okura iki ayrı “evren” izletme yöntemine gideceğim; sanki aynı filmin iki farklı versiyonu varmış gibi düşünelim.\nBirinci evrende H0 dünyası var: gerçekte iki şey arasında fark yok, yani ortada yakalanacak bir sinyal bulunmuyor.\nİkinci evrende ise H1 dünyası var: gerçekte fark var, ama sinyalin gücü ve gürültünün seviyesi yüzünden her ölçümde aynı netlikte görünmüyor.\nAynı p-value kavramı bu iki dünyada bambaşka davranıyor: birinde yanlış alarmlar “doğal”, diğerinde ise gerçek sinyal olmasına rağmen bazen alarm çalmaması “normal”. Ben de bu iki evreni yan yana koyduğumda, p-value’yu bir sonuç damgası değil, sezgisel kararlarımızı ayarlamamıza yarayan bir frekans fikri olarak okumaya başlamıştım.\n\n\n\n\n\n\nNotMetot ve hangi verinin kullanılacağı üzerine notlar\n\n\n\n\n\nBu noktada soyut kavramları havada bırakmak istemiyorum; çünkü benim derdim zaten “sezgisel karar” meselesi. Gerçek hayatta karar verirken elimizde çoğu zaman tek bir deney yok—bir sürü küçük gözlem, belirsiz sinyal, gürültülü sonuç var. Futbol bu açıdan mükemmel bir laboratuvar: bir defa herkesin fikri var :), verisi bol, ama kararlar (oyuncu formu, transfer, teknik direktör değişimi) çoğu zaman tekil maçlara veya kısa serilere yaslanıp veriliyor. Dolayısıyla p-value gibi “tek sayı”ların bizi nasıl yanıltabildiğini anlatmak için futbol verisi iyi bir zemin.\nBunu gösterirken gerçek bir futbol verisinden yararlanmak istedim. StatsBomb’un Open Data seti, bazı lig ve turnuvaların olay (event) bazlı verisini açık şekilde paylaşıyor. Tüm blog kolaylıkla reproduce edilebilecek bir fikrin sağlaması üzerine olacak ve ben Premier League 2015–16 sezonunu kullanacağım. Hem sezon boyunca hikâyesi çok güçlü (Leicester’ın şampiyonluğu), hem de zamanında canlı takip ettiğim için bağlamı zihnimde canlı. Neyi ölçmeye çalıştığımızı soyut A/B örnekleri yerine, herkesin gözünde bir görüntüsü olan bir dünyaya koymak daha kolay diye düşünüyorum.\nTeknik olarak Python’da statsbombpy ile Open Data’ya bağlanıp sezonun maçlarını çekiyoruz; sonra her maçın event verisinden şutları alıp şut başına beklenen gol değerini (shot_statsbomb_xg) kullanıyoruz. Bu metrik bildiğiniz üzere hem futbolda artık yaygın bir kerteriz noktası, hem de sonuç (gol oldu/olmadı) yerine süreç ölçümüne daha yakın olduğu için gürültüyü azaltıyor. Yazının devamında göreceğin simülasyonlarda da bu şut-xG dağılımını kullanarak, aynı soruyu tekrar tekrar sormuş gibi yapacağız: “Bu iki grubun ortalama şut kalitesi gerçekten farklı mı?” İşte p-value’ın dansı, gerçek futboldan gelen bu gürültülü örneklem üzerinde çok daha görünür hale geliyor."
  },
  {
    "objectID": "posts/think_distributions/thinking_in_distributions.html#nerede-yanlış-karar-veriyoruz",
    "href": "posts/think_distributions/thinking_in_distributions.html#nerede-yanlış-karar-veriyoruz",
    "title": "Futbolda dağılımlarla düşünme",
    "section": "Nerede yanlış karar veriyoruz?",
    "text": "Nerede yanlış karar veriyoruz?\nAslında basitçe, tek örneklemi, dağılım sanıyoruz.\nP-value günlük hayatta çok kullandığımız bir kavram değil belki, ama zihnimizde bir fark veya etki tespit ettiğimiz her an, aslında p-value benzeri bir süreci işletiyoruz. Gördüğümüz şeyin normalden farklı olduğunu düşünüyor, ve normlarımıza göre bir test başlatıyoruz zihnimizde. Bu farklılık gözümüze büyük geliyorsa ve etrafımızdaki normların genel sapmasından daha uzak bir noktadaysa “anlamlı” kabul ediyoruz. Ancak genellikle bunlar tekil veya az sayıda gözlemlerden geliyor.\nBen de p-value’yu “tek sonuç” değil “tekrar eden bir sürecin çıktısı” olarak görmeye başladığımda, aslında çoğu zaman sadece gürültünün şans eseri karşımıza çıkmasını abarttığımızı düşünmeye başladım. Ama biz onu karakter analizi, form tespiti, hatta milyon euroluk kararların temeli yapıyoruz.\nBence sık düşülen kalıp hatalar var, örneğin:\n\n- Tek büyük maçtan karakter analizi yapıyoruz\nDerbiyi kötü yönetti, yenildik. → “Büyük maçların hocası değil.”\nBu yorum problemli çünkü “derbi performansı” denen şey içinde bir sürü rastgelelik taşıyor. Erken yenilen gol, hakem kararı, bir iki kritik top kaybı… Bir oyuncunun gerçek seviyesini ölçmek yerine, dağılımdan çekilmiş tek bir örneği (o günkü realizasyonu) alıp kişilik analizi yapıyoruz.\n\n\n- Skora veya sonuçlara aşırı bağlanıyoruz\n2 gol attı → “formda.”\nGol, futbolun en gürültülü çıktısı. Biz ise çoğu zaman sonucu kutsayıp süreci görmezden geliyoruz: şutun nereden geldiği, şut kalitesi (xG), oyuncunun rolü, takımın onu hangi bağlamda pozisyona soktuğu… Biz xG kullandık (shot_statsbomb_xg) tam da bu yüzden iyi bir örnek: gol olup olmamasından bağımsız, şutun “tehlike” seviyesine daha yakın bir süreç metriği.\n\n\n- Kısa seriyle pahalı kararlar veriyoruz\n10–15 maç → “sat / kirala / hoca kov.”\nBu, pahalı kararları demin anlattığımız bağlamla “power’ı düşük bir ölçümle” almak demek. Süper Lig’de bazen 10 maçta bir teknik direktör değişiyor. 10 maçlık seri, futbolun gürültüsünde çok küçük bir pencere. Burada gördüğümüz şey, çoğu zaman gerçek performans değil, rastgelelikten gelen sapmalar.\nÖrneğin BozzStats’ın hep çok güldüğüm bir görselleştirmesi var.\nBozzStats Hocam Grafiği"
  },
  {
    "objectID": "posts/think_distributions/thinking_in_distributions.html#bu-bilgi-nasıl-daha-iyi-karar-almamıza-yardımcı-olur",
    "href": "posts/think_distributions/thinking_in_distributions.html#bu-bilgi-nasıl-daha-iyi-karar-almamıza-yardımcı-olur",
    "title": "Futbolda dağılımlarla düşünme",
    "section": "Bu bilgi, nasıl daha iyi karar almamıza yardımcı olur?",
    "text": "Bu bilgi, nasıl daha iyi karar almamıza yardımcı olur?\nDaha önce de bahsettiğim gibi farklı bağlamlara transfer edilebilir yetenekler edinmeye çalışmak çok önemli. Bu bilgiyi daha iyi karar alabilmek için küçük refleksler geliştirme çabasında kullanabiliriz.\n\n- Küçük örneklemle (1-5 karar noktası) karar verme alışkanlığına son ver\nTek maçtan hüküm vermek yerine, “Bu performansı hangi seri içinde görüyorum?” diye kendini frenleme alışkanlığı edinmek. Bu konularda düşünmek için sorular:\n\nAynı oyuncu benzer rollerde, benzer rakiplere karşı benzer kararlar mı veriyor?\nKoşullar değişti mi? (rol, sakatlık, taktik, maçın akışı)\n\nBu, p-value dilinde şu anlama geliyor: tek bir p ile karar verme; sürecin tekrarlanabilirliğini ara.\n\n\n- Pahalı kararların kanıt eşiğini yükselt\nBir kararın maliyeti yükseldikçe, “kanıt” eşiğini de yükseltmek gerekir.\n\nHocayı kovmak / oyuncu satmak / büyük kontrat vermek gibi kararlar, tek maçlık hissiyatla değil, daha güçlü bir sinyal ve daha sağlam örneklemle alınmalı.\n\nBunu notebook’taki n=5 deneyini aklımıza getirerek yapabiliriz. Örneklem küçüldüğünde power düşüyor ve “etki varken bile” net sonuç görmek zorlaşıyor. Pahalı kararlarda bu riski göze almak istemeyiz.\n\n\n- Sonuç metriği yerine süreç metriği kullanmaya çalış\nGol/puan gibi sonuç metrikleriyle karar vermek yerine süreç metrikleri (xG, şut kalitesi, pas bağlantısı, pres aksiyonları, topu üçüncü bölgeye taşıma vb.) daha stabil sinyaller verebilir.\nGenel olarak süreci geliştirmeye odaklanmak ve sonuçların gelmesini beklemek, tekil sonuçlara aşırı bağlanmaktan daha sağlıklı olabilir."
  }
]